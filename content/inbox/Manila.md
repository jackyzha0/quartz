# Manila

Libingan ng libu-libong puno

Libu-libong ibon

Libu-libong anak ng lupa,

Iiwan muna kita

Sa kanlungan

Ng dilim

Habang

Natutulog ka

Sa papag ng sakim

Hinihele ng ingay

Usok

Pulang mga ilaw

Hinahaplos ng gutom

Karahasan

Nakahahawang karamdaman.

Iiwan muna kita

At sa pagbabalik ko

Hihiga ako sa tabi mo

Sa hukay na inihanda mo para sa'kin

Sa hukay na inihanda mo para

Sa libu-libong puno,

Ibon,

Anak ng lupa.

\#Poetry #evernote

