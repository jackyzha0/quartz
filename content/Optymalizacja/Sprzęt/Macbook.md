---
title: Macbook
--- 
# Kontekst 
MacBook jest dla mnie najważniejszym narzędziem pracy. Przez lata pracowałem na Windowsie ale odkąd kupiłem pierwszego MacBooka, nie wyobrażam sobie powrotu. 

Wykorzystuję go nie tylko do programowania ale też projektowania grafiki oraz nagrywania i montażu filmów.

Na każdym kroku wykorzystuję maksimum potencjału (np. z pomocą [[Optymalizacja/Narzędzia/Keyboard Maestro]] czy [[Optymalizacja/Narzędzia/Raycast]]) oraz sięgam po najlepszy aktualnie dostępny dla mnie sprzęt.

## Specyfikacja

> ⚠️ WAŻNE: Poniższa specyfikacja zawiera listę sprzętu, który posiadam obecnie. Przez lata rozwijałem swoje projekty korzystając z narzędzi na które wówczas po prostu nie mogłem sobie pozwolić. Dbałem wyłącznie o to, aby w miarę możliwości aktualizować swój setup, by dawał mi jak największy komfort pracy i jednocześnie był w zasięgu moich możliwości.

![](https://space.overment.com/Screen-Shot-2021-11-20-14-00-50/Screen-Shot-2021-11-20-14-00-50.png)

## Komputer
- MacBook Pro 2021 14"
- Procesor M1 Max - 10 rdzeni CPU / 32 GPU / 16 NE
- 64 GB RAM
- 2 TB SSD

Przez większość czasu pracuję w trybie stacjonarnym z podłączonym monitorem [Apple Pro Display XDR](https://www.apple.com/pl/pro-display-xdr/) oraz klawiaturą Keychron K3 v2 Slim i Trackpadem (Magic Trackpad).

## Sprzęt wideo i oświetlenie
Nagrywam wideo z pomocą kamery Sony ZV-1 oraz mikrofonem Razer Seiren z uchwytem Rode PSA-1. Obraz przechwytuję z pomocą [[Optymalizacja/Narzędzia/Screenflow]] i edytuję w [[FinalCut Pro]]. Stosuję oświetlenie w postaci lamp [YN-900](https://yongnuo.com.pl/?p=463).

> Mikrofon Razer Seiren kupiłem zaraz na początku rozwoju kanału na YouTube. Zadbanie o wysokiej jakości audio jest kluczowe, aczkolwiek obecnie można dostać znacznie tańszy sprzęt, oferujący większe możliwości.

W celu redukcji pogłosu podczas nagrań, wykorzystuję panele akustyczne z firmy [Addictive Sound](https://addictivesound.pl/), które bardzo polecam. 

## Biurko i fotel
Biurko wspierające opcję pracy na stojąco, pochodzi z firmy [Deskwise](https://deskwise.pl/), natomiast ze względu na to, że dostałem je w prezencie, nie posiadam informacji na temat modelu (nie został nigdzie wskazany).

W trybie pracy siedzącej wykorzystuję fotel [Herman Miller Embody Balance](https://sklep.k-r.pl/pl/p/Herman-Miller-Embody-Balance-C7/12)