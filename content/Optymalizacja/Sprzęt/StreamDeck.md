---
title: Stream Deck
---

## Czym jest StreamDeck?
Elgato StreamDeck to rodzaj dodatkowej klawiatury, na której klawiszach można wyświetlać dowolne grafiki, również dynamiczne (automatyczna podmiana zdjęcia i opisu).

Dodatkowo klawisze mogą zmieniać się w zależności od kontekstu (np. otwartego programu) oraz pełnić funkcję "folderów" wewnątrz których mamy do dyspozycji dodatkowe przyciski. 

Jest to sprzęt zaprojektowany dla streamerów ale świetnie sprawdza się również do obsługi profesjonalnych programów, wymagających dostępu do wielu opcji oraz oczywiście [[Optymalizacja/Automatyzacja/Automatyzacja]].

## Jak wykorzystuję StreamDeck? 
Od lipca 2021 wykorzystuję [Elgato StreamDeck](https://www.elgato.com/en/stream-deck) jako dodatkową klawiaturę, wykorzystywaną w celu automatyzacji oraz łatwego sterowania makrami zdefiniowanymi w [[Optymalizacja/Narzędzia/Keyboard Maestro]]

Posiadam StreamDeck w wersji XL i dodatkowo wykorzystuję możliwość definiowania folderów.

**Najczęsciej uruchamiane makra z jego pomocą dotyczą:**
- uruchamiania grup notatek w [[Obsidian]] / [[Optymalizacja/Narzędzia/Notion]]
- uruchamiania baz [[Optymalizacja/Narzędzia/Airtable]]
- uruchamiania często otwieranych przeze mnie stron www (i nie tylko)
- sterowania muzyką, również w całym domu
- przełączania kontekstów pomiędzy projektami (automatyzacja workflow)

## Automatyzacje
Lubię odkrywać nowe sposoby korzystania z StreamDeck. Pozornie jest to po prostu nietypowa klawiatura a w praktyce daje bardzo duże możliwości. 

### Tryby pracy
Podczas pracy najwięcej czasu i energii zabiera zmiana kontekstu. Skonfigurowałem przyciski na głównym ekranie, powiązane z aktywnościami, które chcę wykonywać regularnie. Dzięki powiązaniu akcji z [[Optymalizacja/Narzędzia/Keyboard Maestro]], mogę jednym przyciskiem przełączać się pomiędzy projektami i zadaniami. 

**Przykłady:** 
- włączenie trybu odpisywania na maile (luźna muzyka, brak DND i aktywacja Superhuman oraz przeglądarki)
- projekty w które jestem zaangażowany są folderami wewnątrz których znajdują się akcje z nimi powiązane (np. pisanie artykułów na bloga easycart czy tworzenie scenariuszy podcastu dla zautomatyzowanych)
- przełączanie się pomiędzy trybami pracy (skupiony / luźny)
- sygnalizowanie, że włączone jest nagrywanie

### Aktywności botów 
Kategoryzuję moje [[Optymalizacja/Automatyzacja/Automatyzacja]] według avatarów botów, które realizują dla mnie określone zadania. Ich scenariusze zaprojektowane są w taki sposób aby dało się je ze sobą łączyć lub wywoływać oddzielnie.

![](https://space.overment.com/Shared-Image-2022-06-01-14-14-06-gTWCY/Shared-Image-2022-06-01-14-14-06.png)

### Dodatkowe spostrzeżenia  
Stream Deck najlepiej sprawdza się w połączeniu z [[Optymalizacja/Narzędzia/Keyboard Maestro]], ponieważ dzięki temu jesteśmy w stanie przypisać dowolne makro do przycisku. 

Jednocześnie sprawia to że skonfigurowanie Stream Decka staje się wymagające technicznie oraz koncepcyjnie, ponieważ przygotowanie faktycznie użytecznych makr nie jest oczywiste. 

Najważniejszą korzyścią z SD jest to, że można z jego pomocą aktywować różne funkcje systemu "szybciej". Minusem jest fakt, że nie mając do niego dostępu (np. na wyjeździe z laptopem) zaburzamy swój cały workflow. W rezultacie coraz częściej korzystam z [[Optymalizacja/Narzędzia/Raycast]] czy [[Projekty/Design Maestro]] niż Stream Deck. 