---
title: "Ang Unang Liwayway"
date: "2023-02-11"
tags:
- "seedlings"
- "filipino"
sr-due: 2023-02-15
sr-interval: 4
sr-ease: 270
---

Sa kailalimlaliman  
ng gabing lipos ng ligalig  
at pagkahayok sa kayamanan,  
kabantugan, at kapangyarihan  
na humihele sa laksa-laksang  
sangkatauhang kinumotan  
ng pagkalimot sa kasaysayan  
at humihilik na tungo sa bangungot  
na hinding-hindi na nila matatakasan,  
pinili kong manatiling gising,  
mulat ang mga mata,  
tahimik at matiyagang nag-aantay  
sa unang pamimitak  
ng madilim na kalangitan  
na siyang magluluwal sa unaâ€”  
sa pinaka-unang  
silahis ng liwanag.  