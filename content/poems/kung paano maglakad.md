---
title: "Kung Paano Maglakad"
date: "2022-05-08"
tags:
- "seedlings"
- "filipino"
sr-due: 2025-01-05
sr-interval: 521
sr-ease: 230
---

Mainam maglakad kapag madilim pa  
o magdudumilim pa lang  
nang makita mo ang tunay  
na kulay ng langit.  

Kaunti lang ang dalhin  
o mas maigi  
'wag nalang magdala ng anuman.  

Marami na ang apat.  
Mas kaunti mas maririnig niyo  
ang sarili niyo.  
Mas namnam ang bawat sandali.  

Maglakad ng marahan.  
Magpahinga kung kailangan.  
Manatiling panatag sa kung nasaan ka.  

Ganito maglakad  
sa landas ng buhay.  