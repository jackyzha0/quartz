---
title: "Ang Kalikasan"
date: "2018-12-22"
tags:
- "seedlings"
sr-due: 2023-11-27
sr-interval: 116
sr-ease: 270
---

Hindi nagsisinungaling ang kalikasan  
Hindi nagbabalatkayo  
Hindi nagdaramdam pag siya'y nilisan  
Hindi nagaalburuto  

Payapa lang ang kalikasan  
Hindi naman siya mabangis  
Umupo ka sa kaniyang tahanan  
Dinggin mo siyang tumangis  

Nanay mo ang kalikasan  
Sa kaniya ka babalik  
Dakila siyang pamantasan  
Damhin mo kaniyang halik  

Kasama ko ang kalikasan  
Madalas sa mga gabi  
Siya ang Kaitaastaasan  
Parati ko siyang katabi  