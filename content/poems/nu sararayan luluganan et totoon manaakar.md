---
title: "Nu Sararayan Luluganan et Totoon Manaakar"
date: "2019-08-25"
tags:
- "seedlings"
- "pangasinan"
sr-due: 2024-10-28
sr-interval: 452
sr-ease: 230
---

Nabantag so kalsada manlapud diya  
Narengel so matalangatang ya ungol na makina ra  
Motorsiklon unuungol ya dueg ya naplag ed abot  
Bus ya busina lan busina pyan say motorsiklo et ompireg  

Akaalagey ak  
ed sayan ag-asementon dalan,  
babantayan ko so nilibon dalig ya ontetelek  
nen sinmabi ed siak so sakey ya lurey:  

Nu agnaimbento su lulugan  
Nu ag aromog na too sa gasolina  
Nu anggapo'y dueg o baka o kabayo  
Tan aganunutan na too so kariton, karitela o bisikleta  

Sararayan luluganan komon et totoon manaakar  
Tan amin da et manbabanuan tan maniistoryaan  
anggad isabi dad sampot na dalan  

***
Impatalos ed Filipino: [[translations/kung ang mga sasakyang ito ay naglalakad na mga tao|Kung ang Mga Sasakyang Ito ay Naglalakad na Mga Tao]]