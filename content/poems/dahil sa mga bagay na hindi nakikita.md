---
title: "Dahil sa mga bagay na hindi nakikita"
date: "2022-10-13"
tags:
- "seedlings"
- "filipino"
sr-due: 2023-07-25
sr-interval: 166
sr-ease: 270
---

I  

Hindi mo talaga makikita ang mga bagay na hindi nakikita  
Lalo na kung sa mga bagay na  
nakikita  
bulag ka  

Hindi mo na kinakausap  
ang unang buhay  
na lumabas sa iyong sariling  
laman  
ang unang halakhak  
unang iyak  
unang galit  
sa pintuan nitong tahanan  
na iyong itinayo  

Dahil ikaw ay sinuway niya  
Ikaw ay hindi pinakinggan  
Pagka't mas maingay ang boses ng katotohanang  
Umaagos sa  
Kaniyang kaluluwa  

Hindi mo na siya kinakausap  
Pagka't nagkasala siya  
Sa harap  
Nitong dibuhong hindi nakikita  

II  

Iniwan mo  
Silang mga hindi mulat  
Sa ilaw  
na ikaw lang ang nakakakita  

Tinalikuran mo ang mga libro  
mga titik, mga salitang  
sumasampal sayo ng katotohanan  

Ikaw ang nagsabi,  
"Hindi ako nanggaling sa mundong ito  
Wala akong puwang sa inyong  
mga hindi nakaaalam."  
At nanatili kang  
nakaupo  
nakabaluktot ang iyong mga paa  
habang ang buong mundo  
sa paligid mo  
ay naglalaho  
at ikaw  
patuloy na humahanap  
doon sa hindi matagpuan  

III
